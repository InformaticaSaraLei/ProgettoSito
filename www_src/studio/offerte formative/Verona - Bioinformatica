Il corso di laurea in Bioinformatica integra conoscenze di programmazione, algoritmi,architetture e sistemi,
fondamentali nell’informatica, con conoscenze di base di chimica, biochimica e biologia, come la biologia cellulare.
Tale integrazione offre la formazione necessaria per operare in quel nuovo campo del sapere, alla frontiera di 
informatica e biologia, che ha reso possibile, per esempio, la sequenziazione del genoma umano. Inoltre, il corso
di laurea in Bioinformatica fornisce competenze necessarie per lavorare nell’ambito dell’informatica applicata 
alla medicina e alla biologia, campi che si avvalgono in modo crescente di supporti informativi nel trattare 
problemi quali l’accesso a banche dati genomiche e l’analisi di dati di laboratori biotecnologici. Il corso di 
laurea pone le basi per affrontare temi specifici attinenti alla bioinformatica più avanzata, destinati ad avere 
un crescente impatto nella medicina e nelle scienze naturali degli anni a venire: per esempio, modellistica e 
simulazione di processi biologici, sviluppo di farmaci e terapie innovative, comprensione di fenomeni biomolecolari.

/*questa descrizione va all'interno di un paragrafo come descrizione del corso di laurea, il link di seguito va riportato
sotto per indirizzare alla pagina dell'offerta formativa*/

http://www.di.univr.it/?ent=oi&cs=419
