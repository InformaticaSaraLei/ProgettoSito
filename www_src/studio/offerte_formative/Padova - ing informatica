Il profilo formativo consente al laureato in Ingegneria informatica di operare nei settori della progettazione,
ingegnerizzazione, produzione, esercizio e manutenzione dei sistemi di elaborazione, degli impianti informatici 
e dei sistemi informativi, nella direzione e gestione di laboratori informatici e di sistemi informativi aziendali,
sia nel contesto della produzione industriale che nell'area dei servizi. Il laureato conosce le principali 
caratteristiche dei sistemi di elaborazione e dei sistemi informativi. Le competenze acquisite gli consentono
di operare anche nelle attività di promozione, vendita, assistenza tecnica. Nel primo anno la preparazione 
(in comune con le altre laurea della Classe L8 di Padova) riguarda le conoscenze di base di matematica, fisica
e informatica; dal secondo la preparazione si differenzia e include, oltre ai fondamenti delle tecnologie 
dell'informazione, l'apprendimento delle principali metodologie proprie dell'ingegneria informatica e l'acquisizione
di una congrua esperienza di laboratorio. Il terzo anno si concentra sugli aspetti peculiari, evidenziandone 
gli aspetti applicativi. Il corso è orientato all'immediato inserimento nel mondo del lavoro del laureato.

http://didattica.unipd.it/didattica/2014/IN0508/2011
